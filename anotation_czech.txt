Cílem této práce je vyřešit zhoršující se stav webové aplikace Korespondenčního semináře z informatiky (KSI). Stávající aplikace je postavena na dnes již nepodporované technologii, přičemž aktualizaci na podporovanou verzi nelze snadno provést. Jako možné řešení se tato práce snaží o vytvoření nové implementace aplikace, která bude postavena na technologii u které se dá očekávat dlouhodobá podpora. Tato práce nejdříve rozebírá, která technologie je nejvhodnější pro daný případ užití, načež prezentuje vybrané řešení, spolu se zásahy do backendu, a novou webovou aplikaci. Jako výsledek této práce je poté uvedena tato nová webová aplikace, která je již aktivně nasazena ve dvou projektech. Jedno z těchto nasazení je již v rámci produkčního prostřední pro nový online seminář, což je možné díky zaměření se na snadnou modularitu během vývoje.
